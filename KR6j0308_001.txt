# -*- mode: mandoku-view; -*-
#+DATE: 2016-06-08 10:50
#+TITLE: 葉衣觀自在菩薩經
#+PROPERTY: CBETA_ID T20n1100
#+PROPERTY: ID KR6j0308
#+PROPERTY: SOURCE Taisho Tripitaka Vol. 20, No. 1100
#+PROPERTY: VOL 20
#+PROPERTY: BASEEDITION T
#+PROPERTY: WITNESS T@YI
#+PROPERTY: LASTPB <pb:KR6j0308_T_001-0447a> 
#+PROPERTY: JUAN 1
¶
No. 1100¶
葉衣觀自在菩薩經¶
¶
唐特進試鴻臚卿¶
¶
三藏沙門大廣智¶
不空奉　詔譯¶

爾時婆伽梵住極樂世界。與諸大眾宣說妙¶
法。時金剛手菩薩。從座而起偏袒右肩。雙膝¶
著地頂禮觀自在菩薩摩訶薩足。白觀自在¶
菩薩言。聖者住大悲解脫如幻三昧。能除一¶
切有情苦惱。與世出世間利益安樂。假使三千¶
大千世界一切眾生。同時有種種苦惱及八¶
難苦。或希望世間出世果報。若能一心稱念¶
觀自在菩薩摩訶薩名號。應時不捨大悲誓¶
願。即現種種隨類之身。能滿眾生一切勝¶
願。亦能護持國界拔濟苦難。亦能攝受養育¶
增長吉祥。亦能遮止囚禁苦刑。亦能銷除¶
蠱毒鬼魅及諸惡病。亦能臨陣禁制刀杖。亦¶
能銷除水火災難。亦能斷除[示*厭]禱呪詛。亦能¶
結護方隅地界。惟願聖者哀愍未來一切有¶
情國王男女。若淨信三寶護持佛法。相承王¶
業勿令斷絕。為彼等故說軌儀陀羅尼加持¶
方便。¶

爾時觀自在菩薩摩訶薩。從座而起頂禮佛¶
足。右遶三匝還坐本處。合掌向佛而白佛言。¶
惟願世尊哀愍加持。我有葉衣觀自在菩薩¶
摩訶薩陀羅尼。能除一切有情災禍。疫疾飢
<pb:KR6j0308_T_001-0447b>¶
儉劫賊刀兵。水旱不調宿曜失序。亦能增長¶
福德國界豐盛人民安樂。我今欲說惟願聽¶
許。佛言善哉善哉隨汝意說。爾時觀自在菩¶
薩。承佛威神而說陀羅尼曰。¶

曩謨囉怛曩(二合)怛囉(二合)夜(引)野(一)曩謨阿¶
弭跢(引)婆(去聲引)野(二)怛他(去聲引)蘖跢(引)夜(引)囉¶
賀(二合)帝三(去聲)藐三(去聲)沒馱(引)野三(三)曩謨阿¶
(去聲引)哩野(二合引)嚩路(引)枳帝濕嚩(二合)囉野(四)[曰/月]¶
地薩怛嚩(二合引)野(五)摩訶引薩怛嚩(二合引)野(六)摩¶
賀引迦(引)嚕抳(尼整切)迦(引)野(七)曩謨摩賀娑他¶
(去聲二合引)麼鉢囉(二合引)跛跢(二合引)野(八)[曰/月]地薩怛嚩(二合¶
引)野(九)賀引薩怛嚩(二合引)野(十)摩賀引迦引嚕¶
抳(尼整反)迦(引)野(十一)嚩(引)麼寧怛鑁(二合引)曩謨¶
寫(去聲引十二)弭(十二)怛鑁(二合引十三)曩謨寫(去聲引)弭十三嚩引摩寧¶
(引)(十三)妣舍止鉢囉(二合)捨嚩哩(十四)¶
(二合)捨嚩哩妣舍止(十五)婆(去聲)誐嚩¶
底(丁以反十六)跛捨跛囉輸(上聲)播捨馱哩抳(十七)¶
夜(引)𩕳迦引𩕳質(十八)捺婆(去聲)夜(引)𩕳聿(二合)答¶
跛(二合)儞也(二合)麼(引)曩(引)𩕳聿(二合)答跛(二合)¶
撚帝(十九)夜(入聲引)迦(引)室質(二合)儞(泥以反)多庾¶
(二十引)夜(入聲引)迦(引)室質(二合)怛麼(二合)哩庾二合(二十一)¶
夜(入聲引)迦(引)室質(二合)摩賀(引)麼(引)哩庾(二合引二十二)¶
曳計質努鉢捺囉(二合)嚩(無跛反二十三)曳計質努¶
播(引)夜(引)娑(入聲引二十四)曳計質也馱藥曳計質捺地野(二合引)婆¶
嚩(准上引二十五)曳計質努跛薩羅虐(引二十六)塢跛薩羅¶
誐三(去聲)滿馱(引)嚩(引二十七)嗢怛鉢撚帝(二十八)薩嚩(引)¶
𩕳跢(引)𩕳薩嚩(引)娑嚲(二合引二十九)薩吠帝嚩(引)攞
<pb:KR6j0308_T_001-0447c>¶
多(三十)噎武(無後反引)怛鉢撚帝曩(三十一)半旎多多娑多¶
(二合)娜𡩋曩薩底曳(二合三十二)薩底也(二合)嚩(引)計¶
(引)曩(三十三)惹(自娜反下同)惹惹惹(三十四)曀鼻室止(二合)半¶
旎跢(引三十五三十五)地瑟恥(二合)帶(引)漫怛囉(二合)鉢乃¶
(引三十六)麼(鼻聲)麼(同上)薩嚩薩怛嚩(二合引)難(上聲)者¶
(三十七)囉迦愴(二合引)矩嚕(三十八)麌不井底孕切(二合)矩嚕¶
(三十九)跛哩怛囉(二合引)喃矩嚕(四十)跛哩[卄/(阿-可+辛)/木]囉(二¶
合)怛(上聲)矩嚕(四十一)跛哩播(引)攞曩矩嚕(四十二)扇¶
(引)井矩嚕(四十三)娑嚩(二合)娑底野(三合)野曩矩¶
嚕(四十四)難(上聲)拏跛哩賀(引)𠻴矩嚕(四十五)設娑¶
怛囉(三合)跛哩賀𠻴矩嚕(四十六)尾灑怒(引)灑南¶
矩嚕(四十七)尾灑曩(引)捨曩矩嚕(四十八)枲(引)麼(引)¶
滿蕩矩嚕(四十九)馱囉抳滿蕩左矩嚕(五十)怛儞¶
也(二合)他(去聲引五十一)阿密哩(二合)帝阿蜜哩(二合)姤¶
納婆(二合)吠(五十二)阿濕嚩(二合)娑黨(二合引)霓(五十三)¶
麼(鼻聲引)麼囉麼(同前引)麼囉(五十四)捨麼鉢囉(二合)捨
<pb:KR6j0308_T_001-0448a>¶
麼(五十五)覩奴(鼻聲)尾覩奴(同上五十六)覩黎覩母黎¶
娑嚩(二合引)賀引五十七¶

心真言曰。¶

唵(一)鉢囉(二合)捨嚩哩(二)吽引癹吒(半聲三)¶

時觀自在菩薩。說此陀羅尼已。白佛言世尊。¶
若善男子善女人。誦此陀羅尼一遍。即護自¶
身。若誦兩遍即護伴侶。若誦三遍即護一¶
家。若誦四遍護一聚落。若誦五遍護一國¶
界何況七邊乃至多邊能饒益六趣四生若欲作此法者先於我前誦此葉衣陀羅尼滿三十萬邊已然後作法無不應驗。若國內疫病流行。應取白㲲闊一肘半長¶
二肘。先令畫人潔淨齋戒。以瞿摩夷汁和少¶
青綠。以香膠和。勿用皮膠。取鬼宿日。畫葉¶
衣觀自在菩薩像。其像作天女形。首戴寶冠¶
冠有無量壽佛。瓔珞環釧莊嚴其身。身有圓¶
光火焰圍遶。像有四臂右第一手當心持吉¶
祥菓。第二手作施願手。左第一手持鉞斧。第¶
二手持羂索。坐紅蓮華上。畫像成已懸於竿¶
上。令一人執持。執竿之人無間斷誦葉衣觀¶
自在菩薩陀羅尼。聲鼓鳴磬。所擊之杖用樀¶
枳王真言。加持二十一遍方乃擊之。真言曰。¶

唵一樀枳吽(短聲)弱二¶

又令二人誦讚。一人誦吉慶讚。一人誦吉祥¶
讚。令知法弟子三五人。一人持香爐燒安息¶
香。其香以葉衣觀自在菩薩心真言。加持一¶
百八遍。然後取香爐燒香煙勿令斷絕。一人持¶
賢瓶。滿盛香水插華菓樹枝。令持瓶人在前¶
先行引像。二人吹䗍。引入王宮有旋一匝。南¶
門而出復從東。入却遶城內坊市一匝。便¶
城南門出。城南門外置一大水瓶。於中置種¶
種飲食雜菓及[麩-夫+少]。阿闍梨誦妙色身如來真
<pb:KR6j0308_T_001-0448b>¶
言加持七遍。然後誦葉衣觀自在菩薩陀羅¶
尼七遍。於真言句中。稱國王名號加持。願¶
王國界無諸災難。然後於路側曠野。棄擲水¶
瓶令破。作是告言。閻魔界中行病鬼等。汝等¶
受領此飲食。復道而歸。於諸有情起大慈¶
心。令此國界無諸災難。¶

又法欲求長壽無病者。隨意大小。㲲上畫¶
葉衣觀自在菩薩像。於施願手下。畫彼求願男¶
女形像。其像置道場中。每日香華飲食如法旋繞供¶
養發願。常得加持滿其所願。¶

又法若國王男女難長難養。或薄命短壽疾病纏¶
綿寢食不安。皆由宿業因緣生惡宿直。或¶
數被七曜陵逼本宿。令身不安。則於所居之¶
處。用牛黃或紙或素。上書二十八大藥叉將¶
真言。貼四壁上。先於東方壁上。帖四大藥¶
叉將真言。從東北角起首。所謂第一藥叉將¶
真言曰。¶

唵儞(引)囉伽(二合二)吒枳吽弱娑嚩(二合引)訶引三¶

第二藥叉將真言曰。¶

唵蘇寗怛囉(二合二)吒抧吽弱娑嚩(二合引)訶¶

第三藥叉將真言曰。¶

唵布囉拏(二合)迦二吒抧吽弱娑嚩(二合引)訶¶

第四藥叉將真言曰。¶

唵迦比攞二吒抧吽弱娑嚩(二合引)訶¶

次於南方壁上。貼四大藥叉將真言。¶

第一藥叉將真言曰。¶

唵僧伽二賀二吒抧吽弱娑嚩(二合引)訶(引)¶

第二藥叉將真言曰。¶

唵塢波僧伽吒抧吽弱娑嚩(二合引)訶(引)
<pb:KR6j0308_T_001-0448c>¶

第三藥叉將真言曰。¶

唵商企羅二吒抧吽弱娑嚩(二合引)訶(引)¶

第四藥叉將真言曰。¶

唵難(上)娜(上二)吒抧吽弱娑嚩(二合引)訶(引)¶

次於西方壁上。帖四大藥叉將真言。¶

第一藥叉將真言曰。¶

唵訶哩二吒抧吽弱娑嚩(二合引)訶¶

第二藥叉將真言曰。¶

唵訶哩計奢二吒抧吽弱娑嚩(二合引)訶(引)¶

第三藥叉將真言曰。¶

唵鉢囉(二合)僕二吒抧吽弱娑嚩(二合引)訶(引)¶

第四藥叉將真言曰。¶

唵迦比羅吒抧吽弱娑嚩(二合引)訶(引)¶

次於北方壁上。帖四大藥叉將真言。¶

第一藥叉將真言曰。¶

唵馱邏拏二吒抧吽弱娑嚩(二合引)訶(引)¶

第二藥叉將真言曰。¶

唵馱邏難(上)那二吒抧吽弱娑嚩(二合引)訶¶

第三藥叉將真言曰。¶

唵塢儞庾(二合)誐跛羅吒抧吽弱娑嚩(二合引)訶¶

第四藥叉將真言曰。¶

唵尾灑拏二吒抧吽弱娑嚩(二合引)訶
<pb:KR6j0308_T_001-0449a>¶

次於東北隅。帖一大藥叉將真言曰。¶

唵半支迦吒抧吽弱娑嚩(二合引)訶(引)¶

次於東南隅。帖一大藥叉將真言曰。¶

唵半左(引)羅巘拏吒抧吽弱娑嚩(二合引)訶(引)¶

次於西南隅。帖一大藥叉將真言曰。¶

唵娑(上)跢儗哩二吒抧吽弱娑嚩(二合引)訶(引)¶

次於西北隅。帖一大藥叉將真言曰。¶

唵彥麼嚩多吒抧吽弱娑嚩(二合引)訶¶

次於下方足不踏處石上。鐫四大藥叉將真¶
言。置於四方地下。¶

東方地下一大藥叉將真言曰。¶

唵步莫吒抧吽弱娑嚩(二合引)訶¶

南方地下一大藥叉將真言曰。¶

唵蘇步莫吒抧吽弱娑嚩(二合引)訶¶

西方地下一大藥叉將真言曰。¶

唵迦羅二吒抧吽弱娑嚩(二合引)訶¶

北方地下一大藥叉將真言曰。¶

唵塢波迦羅吒抧吽弱娑嚩(二合引)訶¶

次於上方四隅舍上。各帖一大藥叉將真言。¶

東北隅舍上一大藥叉將真言曰。¶

唵蘇哩也(二合二)吒抧吽弱娑嚩(二合引)訶¶

東南隅舍上一大藥叉將真言曰。¶

唵阿銀儞(二合二)吒抧吽弱娑嚩(二合引)訶¶

西南隅舍上一大藥叉將真言曰。¶

唵蘇摩吒抧吽弱娑嚩(二合引)訶(引)¶

西北隅舍上一大藥叉將真言曰。¶

唵嚩庾二吒抧吽弱娑嚩(二合引)訶¶

帖真言已。於二十八大藥叉將位。各各以白檀¶
香塗一小壇。壇上燒香散雜華。飲食燈燭閼
<pb:KR6j0308_T_001-0449b>¶
伽虔誠啟告。惟願二十八大藥叉將并諸眷¶
屬。各住本方護持守護某甲令為除災禍不¶
祥疾病夭壽。獲得色力增長聰慧。威肅端嚴果報¶
具足。易養易長壽命長遠。作是加持已。彼二¶
十八大藥叉將不敢違越諸佛。如觀自在菩¶
薩及金剛手菩薩教勅。晝夜擁護臥安覺安¶
獲大威德。若有國王作此法者。其王境內災¶
疾消滅。國土安寧人民歡樂。¶

又法應畫本命宿直像。每月供養。若作如是¶
法者。其惡宿直轉成吉祥。復以白檀香刻作葉¶
衣觀自在菩薩像。并於樺皮上書此葉上真言。共¶
帶。若作此法取鬼宿直日受灌頂。其灌頂瓶¶
以繒繫項。滿盛香水。水中著七寶及五種¶
藥。所謂娑訶者囉藥。娑訶泥嚩藥。建吒迦¶
哩藥。勿哩訶底藥。儗哩羯囉拏藥。及五穀種子¶
諸香等。以葉衣觀自在菩薩陀羅尼。加持水甑一百¶
八遍。以用灌頂洗諸障難。灌頂已。取一瓦¶
椀盛種種飲食。彼男女頂上旋遶三匝。令¶
一人知法者遠送出野外擲破瓦瓶。即結線索。以葉衣真¶
言加持繫其頭上。若作如是法加持者。身上疾病¶
鬼魅[示*厭]禱。執曜陵逼本命宿及惡星等惡宿所作皆悉殄¶
滅由灌頂戴像二十八大藥叉將常隨擁護。¶

又法若人疫病。取舍彌佉木(此國無取楮木替之)燃火然¶
後牛酥護摩。人髮人骨等護摩投一百八遍於火中¶
燒。七日已來每日供養。葉衣觀自在菩薩。¶
每護摩之時。稱彼國城名聚落名村坊名。一切¶
災難悉皆除滅。如是象疫馬疫牛疫水牛疫。¶
各取本類骨本毛。作護摩七日七夜亦皆災¶
滅。
<pb:KR6j0308_T_001-0449c>¶

又法取一瓶滿盛香水。誦葉衣真言加持水瓶一百¶
八遍以水淋彼畜等身上。一切疫病悉皆消滅。¶

又法若人頭痛。取有香氣華加持一百八遍。¶
令戴及鼻嗅即得除愈。¶

又法若人患鬼。魅取粳米粉。捏作彼魅形。¶
以鑌鐵刀即段段截之。七日護摩即得除差。¶

又法若人患瘧。若一日二日三日。乃至七日¶
或長時。患瘧用牛黃書此真言。戴之即得除¶
差。¶

又法或嬰孩鬼魅。書此真言帶則得除愈。¶

又法被劫賊侵奪坊市村邑。或欲遠行遊道路畏劫盜財行畏劫奪¶
取佉陀羅木末。護摩誦真言一百八遍。¶
所去之處無諸障難。¶

又法若虫食苗稼。取砂以真言加持一百八¶
遍。散於田中虫自遠去五穀豐熟。¶
葉衣觀自在菩薩經